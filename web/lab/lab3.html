<!doctype html>

<html lang="hr">

<head>
<meta charset="utf-8">
<meta name="viewport" content="width=device-width, initial-scale=1.0">
<link rel="stylesheet" type="text/css" href="osur.css">

<title>LAB3</title>
</head>

<body>

<header>
<h1>LAB3: Obrada prekida prema prioritetu</h1>
<hr>
</header>

<main>

<section>
<h2>Zadatak</h2>
<div class="opis">
<p>Prilagoditi prekidni podsustav tako da se prekidi obrađuju prema prioritetu &ndash; svakom prekidnom broju pridijeliti prioritet identičan prekidnom broju. Ako se za vrijeme obrade jednog prekida dogodi novi zahtjev većeg prioriteta, on će se prihvatiti i obraditi odmah, odnosno, ako je manjeg prioriteta označiti ga za obradu i obraditi kasnije. Koristan dio obrade simuliranih prekida (koje simulirati ispisom i odgodama, npr. ukupnog trajanja 10 s) izvoditi s dozvoljenim prekidanjem.
<p>
Da neke obrade ne bi previše čekale zbog "navale" prioritetnijih zahtjeva, dodati slijedeću izmjenu. Svaki puta kad neki prekid bude obrađen, svima koji još nisu obrađeni (prekinuti su u obradi ili niti nisu krenuli s obradom) povećati prioritet za tri.


<p>
Koristiti sklopovske prekide da pored "svoje" operacije još simuliraju pojavu novih.
</div>

<h2>Moguća ideja</h2>
<div class="opis">
Postojećim prekidima (irq &le; 48) dati velike prioritete (npr. irq+100) da se uvijek prihvate i obrade (oni se i ne preklapaju).
Koristiti serijsku vezu kao izvor prekida (ili tipkovnicu). Svaki put kad se pročita neki znak (stisnuti broj), njega u upravljačkom programu postaviti i u dodatnu varijablu (npr. u funkciji <code>uart_read</code> pročitani znak staviti i u varijablu <code>irq_prio</code>, pretpostaviti da je broj: <code>irq_prio = up->inbuff[up->inl] - '0'</code>).
Na kraju obrade prekida prije povratka u prekinuto, pogledati je li u toj varijabli ima nešto. Ako ima onda iz toga generirati prioritet novog zahtjeva i obrisati tu varijablu.
<p>Ideja prihvata prekida bi bila:
<pre>
smanji_novima = 0
//umjesto povećanja prioriteta svim postojećim, smanji novima pri dodavanju

dodaj_zahtjeve(irq_num)
{
	za sve ihndlr registrirane za irq_num
		zahtjev = kmalloc...
		zahtjev.handler = ihndlr
		zahtjev.prio = (irq_num &le; 48? irq_num + 100; irq_num - smanji_novima)
		zahtjev.u_obradi = laž
		...
		dodaj 'zahtjev' u 'listu zahtjeva uređenu prema prioritetu (zahtjev.prio)
}

funkcija za prihvat prekida(irq_num)
{
	dodaj_zahtjeve(irq_num)

	prvi = prvi zahtjev iz 'liste zahtjeva'
	dok je prvi != NULL i prvi.u_obradi == laž
	{
		prvi.u_obradi = istina

		<b>dozvoli prekidanje</b>
		obradi 'prvi' (pozovi prvi.handler.ihandler(...))
		<b>zabrani prekidanje</b>

		makni 'prvi' iz liste
		smanji_novima += 3

		//simulacija novih zahtjeva nakon obrade prekida serije
		ako je irq_prio > 0 { //postavlja se u obradi serije
			dodaj_zahtjeve(irq_prio + 49) //da budu 49-58 kad se stisne 0-9
			irq_prio = 0
		}
		prvi = prvi zahtjev iz liste zahtjeva
	}
	ako je prvi == NULL
		smanji_novima = 0
}
</pre>

Varijablu <code>irq_prio</code> se može deklarirati u <code>interrupts.c</code> a prije njenog korištenja iz <code>uart.c</code> u funkciji <code>uart_read</code> samo ju označiti da postoji s <code>extern int irq_prio;</code>
</div>

<p>
<div class="opis">
Primjer programa koji ispituje rad prioritetnog prekidnog sustava je u datoteci <a href="lab3/interrupts.c">interrupts.c</a>.
</div>

</section>


</main>
</body>

</html>